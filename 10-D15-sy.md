---
title: 10-D15-Sy قولو أن شاء الله
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\Large

مرحبا. كيفكُن؟ أنا اسمي غسّان مهنا. أنا بالأصل من اللاذقية. بس إجيت عالشام مِشان ادرس بجامعة دِمشَق. وتخرجِتْ من كلية التجارة، قسم إدارة الأعمال. وبعد ما تخرجِتْ اشتغلت بعدة وظائف. بس ما كنت مبسوط بالشغل لإنو الشغل كان كتير مُمِلّ. كلّ يوم نفس الشي. بجي عالمكتب الساعة تماني ونصّ الصُبْح. بالحقيقة، أيام كتير كنت أتأخّر للساعة تسعة. بقعُد بالمطعم لتنتين بعد الضهر. بشتغل شوي، بقرى جرايد، بحكي مع رفقاتي الموظفين بالمكتب. وبعدين برجع عالبيت. وكمان المعاش كان كتير قليل. بدي اتجوّز وأعمل عايلة. بس ما معي مصاري كتير، وما ممكن أعيش من الوظيفة بس.

فمشان هيك، عملت بزنيز صغير عالإنترنيت. أنا بعمل صفحات عالإنترنيت لبعض المحلات والشركات الصغيرة. يعني كل شغلي عالكمبيوتر.

كل يوم، بعد الشغل برجع عالبيت، بتغدى، بنام شوي، وبعدين بروح بقعُد بقهوة فيها إنترنيت. وبسهر لحَدّ الساعة وحدة، وحدة ونص بالليل. وبشرب أرجيلة. على فكرة، أنا بحب الأرجيلة كتير.

الحمد لله. الشغل ماشي كتير منيح. وإنشلله بالمستقبل بيكبر أكتر وأكت وأكترر. يعني هلأ صار معي شوية مصاري، وصار ممكن اشوف بنت حلال اجوّزها. قولو إنشالله.

طيب. أنا تأخرت. وصار لازم اروح بسرْعة. لأنو عندي موعد.

باي.
