---
title: 3-D19-Sy الله يخليهن
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\Large



a - باسم الله، ليش كم ولد عندِك يا أُم مازِن؟

b - والله عندي بنتين وصَبي. وإنتي؟ 

a - الله يِخَلِّيهُن. أنا متجوّزة جَديد وما عندي أولاد.

b - مَبروك. إنشلله بِتْشوفي أولادك عَن قريب.

a - الله يِبارك فيكي.

[...]

b - وجوزِك شو بِيشتغل؟

a - جوزي موظف بنك. وبالحقيقة هو قريبي.

b - اِبن عمِّك؟

a - لأ، ابن خالتي.

b - أَلْف مَبروك. 

a - شو بِيعَمِلو أولادك باسم الله؟

b - بنتي الكبيرة اسمها ليلة. وهي دكتورة متخصصة بمَرَض السُكَّري. وجوزها بيشتغل ضابط بالجيش.

a - ما شاء الله! ووين ساكنين؟

b - ساكنين بحلب.

a - وانشلله عندهُن أولاد؟

b - مِن وين يا أُختي؟ هي دائماً مشغولة وجوزها مشغول. وما بَعْرِف كِيف بِدَهُن يعملو عايلة.

a - وبنتك التانية؟

b - بنتي التانية اسمها أَمَل. أستاذة بِكِلّيَة العلوم.

a - ما شاء الله! شو بتدرِّس؟

b - بتدرِّس فيزيا. وكمان عَم تُدرُس مِنْشان الدكتورا.

a - والصبي؟ شو بيعمل؟

b - آه يا أُختي! هالصغير مُشْكِلة. ما بيحب المدرسة. وما بيعرِف شو بدُه يعمِل.

a - شو عمره باسم الله؟

b - ١٧ سنة.

a - ايه. مَعْلِيش. بكرة بيكبَر.

b - انشالله!
