---
title: 7-D16-Sy
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\Large




a - ألو مرحبا.

b - أهلين رنا.

a - كيفك حبيبتي؟ شو أخبارك؟

b - نشكُر الله كل شي تمام.

a - سمعتي الأخبار؟

b - لاء. خير إنشالله؟

a - اليوم الصبح كان في حادث كبير.

b - يا لطيف! حادث شو؟ ووين؟

a - حادث سير بمنطقة المزة. بتعرفي وين وزارة الأشغال؟

b - إيه.

a - هونيك! الحادث قريب من وزارة الأشغال. قال في خمسة ماتوا وأربعة راحوا ع المستشفى.

b - يا لطيف. يا أختي في ناس مجانين بسياراتن.

a - وكمان في واحد رجال مات هو وبنته.

b - لا حولة ولا قوةَ إلا بالله. فِعلاً أخبار بتزعِّل.

a - إيه ولله. أنا زعلت كتير.

b - الله يرحمن.

a - طيب حبيبتي. بدك شي؟

b - سلامتِك.

a - الله يسلمك. بحكي معك.

b - باي.

a - باي.
