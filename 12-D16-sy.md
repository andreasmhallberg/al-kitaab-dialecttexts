---
title: 12-D16-Sy حياتي كلها صارت بالبيت
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\setlength{\parindent}{-1em}
\Large

**الصديقة:** وشو حتعملو بعطلة العيد؟

**رنا:** شو رح نعمل يعني. رح نبقى بالبيت. مثل كل عطلة. منشان شغل الأستاذ ناصر.

**الصديقة:** يي! شو هالحكي؟ هذا مو معقول. لازم تاخذو عطلة وتطلعو شوي. أيمتى آخر مرة أخذتو عطلة؟

**رنا:** والله ما بتذكر. يلا... ماشي الحال. وأنتو؟ شو رح تعملو؟

**الصديقة:** والله حبيبتي نِحنا بدنا نروح عبيروت، منشان نحضر عرس بنت خالتي. وبعد العرس قرّرنا نبقى بلبنان ونقضِّي كم يوم هنيك. وكمان، بدنا نروح نعمل سكي عالثلج.

**رنا:** كلكن رايحين؟

**الصديقة:** طبعاً لا. رح نروح أنا وعادل وبس. والأولاد رح يبقو مع ستُّن. يعني أنا وعادل بتعرفي، بدنا هيك عطلة رومانسية بعيدة عن الأولاد.

**رنا:** ما شاء الله! ما شاء الله! عرس وعطلة وسكي ورومانس. أيه شو بدك أحسن من هيك؟ أنا وجوزي رح نعمل سكي ورومانس ها! بس بالبيت! الله وكيلك، حياتنا كلها صارت بالبيت.

**الصديقة:** طيب، بتحبو تِجو معنا؟

**رنا:** يا ريت! بس ...

**الصديقة:** بس شو؟ شو رايك أنا أحكي مع عادل واقللو يحكي مع ناصر.

**رنا:** رح يرفض! هذا جوزي وأنا بعرفو!

**الصديقة:** يا أختي ...

**رنا:** طيب، طيب. إحكو معو، وبعدين منشوف.

**الصديقة:** تمام.
