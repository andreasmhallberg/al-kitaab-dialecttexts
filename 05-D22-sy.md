---
title: 5-D22-Sy لازم اسافر ع باريس
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\Large


**أ:** الحمد لله ع السلامة.

**ب:** الله يِسَلِّمِك. 

**أ:** وكِيف كانت باريس؟

**ب:** حلوة كْتير كْتير. يعني فِعْلاً هاي أَحْلى مدينة بالدُنِيا.

**أ:** والله؟

**ب:** إيه والله. الناس، الشوارع، الزحمة، الموسيقى، المولات، الأكْل الطيِّب والشباب الحلوين.

**أ:** يا سلام! يعني صار لازِم اسافِر ع باريس؟ 

**ب:** إيه ولله! لازم تْروحي تشوفي هالمدينة الحلوة. 

**أ:** وكِيف كان الطَقْس؟ إنْ شاء الله ما كان بَرْد.

**ب:** يعني. كان في شُوَية برد وشِتا.

**أ:** وتَلْج؟

**ب:** كان في يوم واحد بَس درجة الحرارة صفر، وكان في شُوَية تَلْج.

**أ:** يا الله! شُو بَحِبّ التلج!

**ب:** وكِيف كان الطقس هون؟

**أ:** والله نِحْنا كان عِنّا طقس صيف. كِلّ يوم شمس وشُوب.

**ب:** إِيه أحسن من البرد والتلج. طَيِّب، أنا هلّأ لازم اروح.

**أ:** بَس بِدّي أسْمَع أخبار أكتر عن سَفَرتِك.

**ب:** أكِيد. لازِم نَحكي أكتَر. بَشوفِك بِخَيْر. 

**أ:** طيب حبيبتي. الله معك.

