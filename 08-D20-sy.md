---
title: 8-D20-Sy شو رايك بامتحانات..؟
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\Large



**المراسلة:** أعِزّاء المشاهدين، اليوم كان آخر يوم لامتحانات البكالوريا. معنا الآن طالب من طلاب البكالوريا. مرحبا.

**الشاب:** مرحبا.

**المراسلة:** ممكن تعرّف على حضرتك؟

**الشاب:** اسمي حُسّام قاروض من مدينة حلب، طالب البكالوريا بمدرسة الفرابي الثانوية.

**المراسلة:** وشو رايك بامتحانات البكالوريا هالسنة؟

**الشاب:** والله امتحانات العربي والإنجليزي ما كانت صعبة، بس امتحانات العلوم والرياضيات كانت صعبة شوي.

**المراسلة:** وانشلله كتبت منيح بالامتحان؟

**الشاب:** الحمد لله، بفضل الله وبفضل أساتذتي عملت كتير منيح. وكمان ماما عملت جو بالبيت ساعدني كتير بالدراسة. 

**المراسلة:** انشلله تنجح وتدخل الجامعة.

**الشاب:** يا رب!

**المراسلة:** وشو بدك تدرس بالجامعة؟

**الشاب:** بدي ادخل كلية الهندسة انشالله وأتخصص بالهدسة الإلكترونيا.

**المراسلة:** وليش الهندسة؟

**الشاب:** إختي الكبيرة مهندسة وبدي كون متلها. وكمان الهندسة في الها مستقبل ممتاز، وفي الها شغل كتير بالدول العربية.

**المراسلة:** وبدك تسافر بعدما تتخرج؟

**الشاب:** يعني ممكن. الواحد لازم يعمل شوية مصاري منشان المستقبل. وهون ما في مصاري وشغل كتير، فممكن اسافر، ومتلما الله بيريد.

**المراسلة:** انشالله دائماً بتكون ناجح بدارستك وبحياتك.

**الشاب:** شكراً.
