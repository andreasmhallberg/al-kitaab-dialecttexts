---
title: 13-D17-Sy أنت بس ارجع!
lang: ar
header-includes:
  - \frenchspacing
  - \newfontfamily\arabicfont[Script=Arabic, Scale=1.4]{Scheherazade}
---

\setlength{\parindent}{-1em}
\Large

**عماد:** ألو! مرحبا غسان. كيفك؟ شو أخبارك؟

**غسان:** أهلين عمادو! كيفك أنتَ؟ نحنا كتير مناح الحمد لله. وإنتَ كيف أحوالك؟ شو أخربار شغلك؟

**عماد:** أنا كتير منيح. الحمد لله. بس أخبارك شغلي مو منيحة.

**غسان:** ليش؟ خير إن شاء الله.

**عماد:** والله الشركة اللي بشتغل فيها قررت تفصل عشرة بالمائة من الموظفين. وأنا واحد من اللي رح تفصلهن الشركة.

**غسان:** له له له! شو هالخبر هاد؟ طيب وشو السبب؟

**عماد:** يعني مثلما بتعرف، الحالة الاقتصادية بأميركا تعبانة كتير. وفي شركات كتيرة عم تفصل موظفيها.

**غسان:** طيب وشو رح تعمل هلأ؟ ما ممكن تلاقي وظيفة بشركة تانية؟

**عماد:** يعني. بظنّ ممكن لاقي وظيفة. بس أنا عم فكر أرجع على سوريا.

**غسان:** شو هالحكي هاد؟ في حدا بيكون عندو وظيفة بأميركا وبيفكر يرجع على سوريا؟

**عماد:** بيني وبينك، تعبت من الغربة. وبعدين ما بدي روح من وظيفة لوظيفة، ومن ولاية لولاية. بدي استقِرّ وأعمل شغل خاص. والوطيفة هون ما إلها مستقبل.

**غسان:** اللهِ معك حق. وأنا كمان عملت شغل خاص صغير عالإنترنيت. والحمد لله كلو تمام.

**عماد:** والله هاي أخبارك حلوة كتير. طيب وظيفتك القديمة، خلصت منها؟

**غسان:** لا، شو خلصت مها؟ أنا بعدني بشتغل بنفس وظيفتي القديمة. بس هاد شغل إضافي.

**عماد:** برافو عليك. طيب، يعني برأيك، في فرص مناسبة للشغل بالشام؟

**غسان:** أنا بظنّ إنو إذا الواحد عندو مصاري ففي فرص كتير مناسبة. وأنا بشجّعك على إنو ترجع وتستقرّ هون. وأنا معك إذا بدك إية مساعدة.

**عماد:** يسلِّم إيديك. إنتَ ما في متلك.

**غسان:** عمادو، إنت بس اِرجع وكل شي هون حيكون تمام رإذن الله.

**عماد:** طيب. برجع بحكي معك.

**غسان:** طيب. ماشي.

**عماد:** باي.

**غسان:** باي.

