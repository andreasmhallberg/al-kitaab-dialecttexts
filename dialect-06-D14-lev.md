---
title: 7-D14 Lev
lang: ar
header-includes:
  #  - \input{/Users/xhalaa/dotfiles/mypandocstuff/texttt-to-textarabic.tex}
  - \newfontfamily\arabicfont[Script=Arabic, Scale=1.4]{Lateef}
---



\LARGE

a - أهلاً وسهلاً

b - أهلين بِحضرتك.

a - تفضّل. حضْرتك أستاذ غَسّان مهَنَّا، ما هِيك؟

b - نعم أستاذ.

a - وين درستْ يا أستاذ غسان؟

b - أنا درستْ بجامعة دمشق. وتخرجتْ من سنتَيْن من كِليّة الإدارة، قسم إدارة الأعمال. 

a - وشو عَمِلتْ بعد هيك؟

b - واللهِ، اشتغلتْ سنة بشركة نوكيا. بعدِين اشتغلت بِبنك. بَس ما كِنتْ مَبْسُوط كتير بالشغل.

a - ليش؟ شُغْل كتير؟

b - بالعَكْس. بالحقيقة ما كان في شغل. وكمان أستاذ، المَعاش ما كان كتير منيح.

a - طيب ليش بِدَّك تشتغل بِشَرِكَتْنا؟ مِشان المعاش؟

b - لالا. أنا بحب الشغل كتير. وسمعتْ كتير عن شركتكُن من زميلي بالجامعة، وهو موظف عند حضرتكن.

a - شو إسمُه زميلك؟

b - اسمه أَحْمَد الكَيْلاني، وهو بيِشتغل بِقسم الـmarketing.

a - إيه إيه. الأستاذ أحمد موظف ممتاز. طيب يا أستاذ غسّان، وكِيفَك بالإنجليزي؟

b - Good. يعني، درست إنجليزي بالجامعة، بقرى كتير منيح بس بدي شوية practice بالحَكِي.

a - طيب يا أستاذ غسان، تشرّفنا كتير. وانشالله خَيْر.

b - شكراً. أيْمتى مُمْكِن تخَبِّروني انشالله؟

a - يعني أُسبوعين تلاتة انشالله.

b - انشالله. طيب. بالإذْن.

a - إذنَك معك. مع السلامة.

b - الله يِسَلِّمَك.
