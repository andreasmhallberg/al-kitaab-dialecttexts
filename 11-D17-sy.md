---
title: 11-D17-Sy شو بدي أعمل؟
lang: ar
header-includes:
  - \frenchspacing
  - \usepackage[right]{lineno}
  - |
    ```{=latex}
    \babelfont[arabic]{rm}[Scale=1.4, AutoFakeBold=1.4]{Lateef}
    ```
---

\Large
\linenumbers

طبعاً، شفتوني أكتر من مرة، وعرفتو إنو في شوية مشاكل بيني وبين مرتي رنا. أنا حابب أحكي معكُن شوي واسمع رأيكن. بس بالأول بدي عَرِّفكن عن نفسي أكتر.

أنا اسمي ناصر الحلبي، من مدينة حمص. وبشتغل موظف بوزارة السياحة. الحمد لله مبسوط بشغلي وحياتي. وعندي ولد اسمه مروان. مروان هلأ طالب ابتدائي. بحب عائلتي كتير، بس في شوية مشاكل بيني وبين مرتي رنا بسبب الشغل.

أنا ورنا تعرفنا على بعض من لمّا كنّا طلاب بالجامعة. وحبّيتها من أول مرة شفتها فيها. بس طبعاً ما قلتِلها هذا الشي، لإنو كان بدي أتعرّف عليها أكتر. وكمان، بيني وبينكن، أنا كنت خجلان، وما كنت بعرف شو بدي قول، لإنو ما كان عندي تجارب عاطفية بحياتي قبل رنا. فبالأول كانت علاقتنا علاقة زمالة وصداقة وبس. كانت لطيفة وحلوة وكلها حياة. وكنا نقعد في كافتيريا الجامعة ساعات وساعات. منحكي عن الدنيا والدراسة والمستقبل. وكنت استمتع بكل دقيقة كنا نقعد فيها مع بعض. وبعدما تخرجنا من الجامعة خطبتها وجوّزنا بعد سنتين.

وبعدما وُلِد مروان كان لازم أشتغل شغل تاني، لإنو الحياة صارت غالية. أخي صيدلاني وعنده صيدلية قريبة من بيتنا. أنا بساعده بحسابات الصيدلية. الشغل كتير منيح، بس بده وقت كتير. ومنشان هيك، صارت رنا تزعل منّي، لإنو طول نهاري بالشغل.

هي بتحب السهر والطلعة مع رفقاتها، وأنا ما بحب الطلعة كتير. بحب أقعد بالبيت، أشتغل واشرب شاي واشوف التلفزيون واشوف أصحابي هون. لا قهوة ولا مطاعم ولا مول.

شو بدي أعمل مع هالمشكلة؟ شو رأيكن؟ فيكن تساعدوني؟
